---
title: Giedyle, st. 1, gm. Płoskinia
opis: Grodzisko badaczom niemieckim znane było od co najmniej początku XIX wieku pod nazwą Pantenberg. Zajmuje koniec szerokiego cypla na wschodnim, wysokim brzegu doliny rzeki Pasłęki. Majdan wydzielony jest za pomocą wału i równolegle ułożonej względem niego fosy. Stanowisko miało co najmniej 2 fazy użytkowania. Faza I związana jest z osadnictwem ludności pruskiej około X w. Faza II, związana była z budową wału ziemnego i równoległej względem niego fosy. Ze względu na brak radiodatowania konstrukcji, można jedynie postawić hipotezę bazującą na analizie formy umocnień. Taka konstrukcja wału nie jest charakterystyczna dla typowych fortyfikacji wznoszonych przez Zakon Krzyżacki. Mógł być więc to szaniec usypany przez ludność pruską w momencie pojawienia się zagrożenia ze strony krzyżaków w celu obrony pobliskiego brodu jako strategicznego miejsca. Z drugiej strony mógł to być jednak tymczasowy fort wybudowany przez Krzyżaków po zajęciu tego terytorium. Miałby on zabezpieczyć drogę ewentualnej ewakuacji. Niezależnie więc od tego, kto umocnienia zbudował, prawdopodobnie powstały one w momencie najazdu Krzyżaków na te ziemie, co można datować na około połowę XIII wieku. Po opuszczeniu umocnień, obszar grodziska przestał pełnić funkcje obronne."
etap: 2
ikona: "Giedyle_1_NMT.jpg"
plan: Giedyle_1_Plan_warstwicowy.jpg
sprawozdanie: KG4_06_Giedyle.pdf
kontekst:
 - img: "Giedyle_1_Pogladowe.jpg"
   desc: ""
---
